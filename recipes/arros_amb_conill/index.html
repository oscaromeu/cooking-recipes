<!doctype html><html lang=en-us><head><link rel=stylesheet href=/cooking-recipes/css/style.css><link rel=stylesheet href=/cooking-recipes/css/fonts.css><header></header></head><body><br><div class=content-wrapper><main><figure class=post-figure><a href=/cooking-recipes/recipes/arros_amb_conill/images/arros_amb_conill.png><img src=/cooking-recipes/recipes/arros_amb_conill/images/arros_amb_conill_hu022e501259652341b1bfb6d80588672e_742760_1200x800_fit_box_2.png width=682 height=433 alt></a><figcaption></figcaption></figure><ul><li>⏲️ Temps de preparació: 1 hora</li><li>🍳 Tiempo total: 1 hora 30 min</li><li>🍽️ Persoeas: 4</li></ul><h2 id=ingredients>Ingredients</h2><ul><li>300 g d’arròs bomba</li><li>5 brins de safrà</li></ul><p><strong>PER AL BROU</strong></p><ul><li>500 ml d’aigua mineral</li><li>Uns branquillons de romaní i de farigola fresca
2 nyores</li></ul><p><strong>PER AL SOFREGIT</strong></p><ul><li>2 grans d’all</li><li>1 pebrot verd</li><li>1 conill tallat a vuitens</li><li>1 tomàquet</li><li>40 ml d’oli d’oliva</li><li>Sal i pebre</li></ul><h2 id=preparació>Preparació</h2><ol><li><p>Omple la cassola amb 500 ml d’aigua, incorpora-hi les branques de romaní i farigola ben netes i deixa-ho coure durant uns 15 minuts. Afegeix-hi les nyores. Cola-ho i reserva-ho. Retira la carn de les nyores amb compte i reserva-la.</p></li><li><p>Pela els grans d’all, pica’ls ben fins i reserva’ls. Renta el pebrot verd i pica’l també molt fi perquè es desfaci. Reserva’l. Amaneix el conill amb sal i pebre.</p></li><li><p>Posa l’oli d’oliva en una paella i incorpora-hi l’all picat, una mica de farigola i el conill trossejat. Deixa-ho al foc i vés remenant-ho fins que quedi enrossit per tots els costats, uns 15 minuts.</p></li><li><p>Renta el tomàquet i posa’l en una olla amb aigua calenta durant un minut per poder pelar-lo bé. Tot seguit, pica’l i incorpora’l a la paella. Posa-hi també la carn de les nyores i el pebrot reservats i sofregeix-ho bé, juntament amb el conill. Remena-ho durant uns 5 minuts.</p></li><li><p>Torra lleugerament els brins de safrà.</p></li><li><p>AIncorpora-hi l’arròs, remena-ho amb una cullera de fusta perquè es barregi bé amb el sofregit durant uns minuts. Tot seguit, aboca-hi el brou aromatitzat amb la farigola i el romaní reservat. Remena-ho bé i afegeix-hi el safrà.</p></li><li><p>Puja la intensitat del foc i fes-ho coure uns 15-20 minuts. A meitat de la cocció, baixa la intensitat del foc a la meitat. Si cal, afegeix-hi més brou. Deixa reposar l’arròs durant uns 3 minuts i ja el pots servir.</p></li></ol><p class=terms>Categories: <a href=/cooking-recipes/categories/dinner>dinner</a><br>Tags: <a href=/cooking-recipes/tags/lunch>lunch</a> <a href=/cooking-recipes/tags/rice>rice</a><br></p></main></div><footer><hr><a href=/cooking-recipes>🌿 Home</a><p>All site content is in the Public Domain.</p><p><small>Powered by <a href=https://gohugo.io/>Hugo</a></small></p></footer>