---
title: "Espaguetis d'hortalises amb salsa de mango"
draft: true 
categories: 
  - dinar 
  - sopar
tags: 
  - verdura 
  - mango
---

# Espaguetis d'hortalises amb salsa de mango  

{{< postimage "images/espaguetis_hortalises.png" "" >}}


- ⏲️  Temps de preparació: 30 min 
- 🍳 Temps total: 30 min 
- 🍴 Persones: 4 

## Ingredients

- 1 carbassó
- 2 pastanagues
- 1 nap
- 1 cogombre

### Per a la salsa

- Unes fulles de menta fresca
- 1 mango
- La polpa de ½ coco
- El suc d’1 llima
- 1/2 culleradeta de gingebre  en pols
- 100 g d’oli d’oliva verge extra 
- Sal

## Preparació
  
1. Renta bé totes les hortalisses i eixuga-les. Espunta el carbassó i el cogombre. Pela les pastanagues i el nap. Amb l’ajuda d’un espiralitzador, fes tires de totes les hortalisses. Posa-les en un bol i barreja-les amb cura perquè no es trenquin.

2. Per a la salsa, renta les fulles de menta i eixuga-les. Pela el mango i col·loca’n la polpa tallada a trossets en un vas de batedora, juntament amb la polpa del coco, el suc de la llima, les fulles de menta, el gingebre, oli d’oliva verge extra i un pessic de sal. Tritura-ho fins a aconseguir una salsa uniforme i sense grumolls. 

3. Barreja la salsa de mango amb els espaguetis d’hortalisses i serveix-ho.


