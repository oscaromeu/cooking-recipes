---
title: "Biryani de verdures"
draft: false 
categories: 
  - dinar 
tags: 
  - verudures
  - asiatic
  - arros

---

# Biryani de verdures 

{{< postimage "images/biryani_verdures.png" "" >}}


- ⏲️  Temps de preparació: 30 min 
- 🍳 Tiempo total: > 30 min 
- 🍴 Persones: 4

## Ingredients

- 1 ceba tendra
- 10 g de gingebre sec o fresc
- 1 gra d' all
- 300 g de verdures variades ( coliflor, bròquil , pastanaga, espàrrecs verds, patates ... )
- 25 ml d' oli d'oliva
- 1 g de safrà en brins
- 4 g de llavors de coriandre
- 1 bitxo
- 70 g iogurt cremós
- 125 g de tomàquets frescos
- Unes fulletes de coriandre fresc o sec
- 1 llimona
- 250 g d' arròs basmati
- 500 ml d' aigua mineral
- Sal 

## Preparació

1. Escalfa l’oli d’oliva a una paella gran i fregeix la ceba picada fins que agafi un color fosc. Afegeix-hi el gingebre i el gra d’all picats. Fregeix durant 1-2 minuts.

2. Renta totes les verdures, pela-les, talla-les ben petites i afegeix-les a la paella amb les espècies (menys les fulles de coriandre), la sal i el bitxo. Sofregeix fins que les verdures s’impregnin amb les espècies.

3. Afegeix el iogurt cremós, els tomàquets tallats a daus, les fulles de coriandre i el suc de llimona. Fes coure tot el conjunt, remenant freqüentment, fins que les verdures estiguin ben toves. Renta diverses vegades l’arròs fins que l’aigua surti transparent i cola'l.

4. Afegeix l’arròs a les verdures, aboca-hi l’aigua i fes-les bullir. Baixa el foc a nivell mig-baix i tapa l’olla. Fes-ho coure durant 10 minuts i apaga el foc. Deixa reposar tot el conjunt 5 minuts abans de servir.


